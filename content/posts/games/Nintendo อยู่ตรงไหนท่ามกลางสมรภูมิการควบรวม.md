---
title: "Nintendo อยู่ตรงไหนท่ามกลางสมรภูมิการควบรวม"
slug: "where-nintendo-stance-in-consolidation"
weight: 5
author: "N.K."
date: 2022-02-02T02:28:00+07:00
description: "บริษัทเกียวโตท่ามกลางคู่แข่งจากอเมริกาอยู่ตรงไหนในสงครามที่กำลังเกิดขึ้นนี้"
tags: ["Ninntedo","Acquisition"]
categories: ["Games"]
draft: true
---
เข้า 2022 ได้ไม่นานเราได้เจอข่าวการควบรวมในวงการเกมมาแล้วถึง 3 ครั้ง หนึ่งในนั้นเป็นการควบรวมที่มีมูลค่าที่สุดในวงการเกมคือ Microsoft เข้าซื้อ Activision Blizzard ผู้พฒนาเกมซีรัส์ Call of Duty และไม่กี่สัปดาห์ต่อมา Sony ประกาศเข้าซื้อ Bungie ผู้พัฒนาเกมซีรีส์ Destiny และยังเป็นอดีตผู้พัฒนาเกม Halo สุดท้าย TakeTwo ผู้พัฒนาเกม GTA ได้เข้าซื้อ Zynga ผู้พัฒนาเกม Candy Crush

## Nintendo

ท่ามกลางการควบรวมที่ว่านี้ ผู้เล่นใหญ่ในตลาดอีก 1 รายกลับนิ่งเฉยไม่ทำอะไรจนแฟนๆ ตั้งคำถามว่าทางบริษัทจะกระโดนรวมสมรภูมินี้ด้วยหรือไม่ หากมองตามประวัติศาสตร์และคำตอบของผู้บริหารปัจจุบันคำตอบคงจะบอกว่าไม่ เพราะนั่นไม่ใช่แนวทางของบริษัทที่ดำเนินธุรกิจในแนวทางญี่ปุ่นด้วยการใช้หลัก Keiretsu หรือการสร้างเครื่องข่ายผูกมิตรทางธุรกิจแทนที่จะเข้าครอบครงควบรวมกิจการ

### Keiretsu (系列)

Keiretsu หรือภาษาไทยว่า เคเรสึ คือรูปแบบการดำเนินกิจการอย่างหนึ่งของญี่ปุ่นที่อยู่ในลักษณะการรวมกลุ่มกันอย่างหลวมๆ หากเราพูดถึง Nintendo จะเห็นได้ว่านานๆ ทีจะเข้าซื้อกิจการสักครั้ง ส่วนใหญ่จะเป็นรูปแบบของพันธมิตรพร้อมถือครองสิทธิ์ร่วมมากว่า ตัวอย่างเช่น

- Kirby ผลิตโดย HAL Labotary
- Pokemon ผลิตโดย Gamefreak
- Fire Emblem ผลิตโดย Intelligent Systems

ทั้ง 3 บริษัทที่ยกตัวอย่างมากยังเป็นอิสระอยู่ไม่ได้เป็นส่วนหนึ่งของ Nintendo ทว่ามีประวัติการทำงานร่วมกันมาอย่างยาวนานนับสิบปี ซึ่งหากเป็นบริษัททางฟากตะวันตกก็คงรวมกันไปนานแล้ว แต่ก็ไม่ใช่ว่า Nintendo ไม่เข้าซื้อกิจการ หลายครั้งเป็นการเข้าซื้อบริษัทจัดการขายสินค้า แต่นานๆ ครั้งจะเป็นการซื้อผู้พัฒนาเกม

### ผู้พัฒนาเกมที่ Nintendo ซื้อ

#### Retro Studios, Inc. (2002)

บริษัทผู้พัฒนาก่อตั้งขึ้นด้วยความร่วมมือกันระหว่าง Nintendo และ  Jeff Spangenberg ในปี 1998 ที่สหรัฐอเมริกา เพื่อทำเกมสำหรับชาวตะวันตกป้อนให้กับเครื่องคอนโซลยุคใหม่ ณ ขณะนั้น GAMECUBE

ผลงานขึ้นชื่อคือซีรีส์ Metroid Prime

ในการพัฒนาภาคแรกสุดนั้นทางทีมงานมีปัญหาเรื่องงานเร่งรีบจนต้องทำล่วงเวลา(crunch)เป็นอย่างมาก จนในปี 2002 Nintendo ก็ได้เข้าซื้อเป็นส่วนหนึ่งของบริษัท หลังจากนั้นไม่นานก็มเรื่องฉากของอดีตผู้ก่อตั้งออกมามากมายเช่นใช้เซิฟเวอร์บริษัทโฮสต์เว็บโป๊

#### Monolith Soft (2007)

อดีตทีมผู้พัฒนาเกม Xenogears จาก Square (ภายหลังควบรวมกับ Enix เป็น Square Enix) หลังจากรู้สึกถูกจำกัดในความสร้างสรรค์การสร้างเกมจึงออกมาตั้ง Monolith Soft ภายใต้ Namco (ภายหลังรวมกับ Bandai เป็น Namco Bandai และเปลี่ยนเป็น Bandai Namco ในเวลาต่อมา) หลังจากที่ประธาน Namco ที่อยู่ด้วยกันตั้งแต่สมัยก่อตั้งเกษียณก็ถูกจำกัดความคิดสร้างสรรค์อีกครั้ง และทำผลงานเกมได้ไม่ได้ดีนัก อีกทั้งเวลานั้น Bandai Namco ไม่พร้อมรับความเสี่ยง จึงได้แยกตัวออกมาเพื่อไปอยู่กับ Nintendo

ปัจจุบันภายใต้ Nintendo มีผลงานขึ้นชื่อคือซีรีส์ Xenoblade

#### Next Level Game (2021)

ก่อตั้งขึ้นในปี 2002 โดยอดีตทีมงาน Black Box Games หลังจากถูก EA เข้าซื้อในปี 2002 ที่ประเทศแคนาดา เป็นที่รู้จักกันว่าเป็นบริษัทแรกในอเมริกาเหนือที่ได้ทำเกมในแฟนไชน์ Super Mario คือ Super Mario Strikers ที่วางจำหน่ายในปี 2005 สำหรับ GAMECUBE ปี 2014 ประกาศตัวว่าจะทำเกมให้เฉพาะ Nintendo เท่านั้น และถูกเข้าซื้อกิจการในปี 2021

ผลงานขึ้นชื่อภายใต้ Nintendo คือ Luigi's Mansion 3

***

จากตัวอย่างจะเห็นว่านานๆ ทีจะเข้าซื้อ ฉะนั้นจุดยืนก็คืออยู่เฉยๆ และทำในแบบของตัวเองต่อไป การรวบซื้อที่กำลังเกิดขึ้นอยู่ยังไงก็ไม่เกิดผลดี ถ้าหากเกิดการครองส่วนแบ่งทางตลาดมากเกินไปก็หวังว่าทางรัฐบาลแต่ละประเทศจะออกมาขัดขวางตามหน้าที่
