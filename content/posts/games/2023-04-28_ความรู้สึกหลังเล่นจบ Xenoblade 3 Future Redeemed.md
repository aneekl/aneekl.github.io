---
title: "Xenoblade Chronicles 3 - Future Redeemed"
slug: "XenobladeChronicles3_Future_Redeemed"
weight: 5
author: "N.K."
date: 2023-05-09T23:40:40+07:00
description: "บทสรุปของ Klaus ที่ปูทางไปสู่บทใหม่"
tags: ["Xenoblade","Xenoblade3","Nintendo","MonolithSoft","Nintendo Switch"]
categories: ["Games"]
cover:
    image: "https://i.imgur.com/FV6wYaH.png"
    alt: "Xenoblade 3 Future Redeemed"
draft: false
showToc: true
---
DLC เนื้อเรื่องของ Xenoblade Chronicles 3 ที่วางจำหน่ายในปีที่แล้ว กับการปิดฉากซีรีส์
<!--more-->
หลังจากประกาศไว้คร่าวๆ ว่าจะออกในปลายปี 2023 แล้วก็ประกาศวันออกหนึ่งสัปดาห์ก่อนกำหนดด้วยตัวอย่างที่สร้างคำถามมากกว่าใดๆ

การกลับมาของตัวเอกทั้งสองภาคเรียกเสียงฮือฮาไม่น้อย โดยเฉาพะเร็กซ์ที่โตขึ้นมากจากภาค 2 และจะไม่พูดถึงชูล์คเลยก็คงไม่ได้ ทั้งมาดที่ดูคุ้นๆ เหมือนตัวละครอีกคนในเกมภาคแรก ทำให้แฟนๆ ตื่นเต้นกับเนื้อเรื่องเข้าไปอีก

### เนื้อเรื่อง

Xenoblade Chronicles 3 เป็นเกมที่ดี แต่แฟนๆ ซีรีส์อาจจะมีข้อกังขาเรื่องความต่อเนื่องของเนื้อเรื่อง DLC Future Redeemed คือสิ่งที่ตอบโจทย์แฟนๆ เป็นอย่างดี ถึงขนาดที่ว่าถ้าไม่เคยเล่นภาคก่อนๆ จะไม่รู้เรื่องไปเลยว่าเกิดอะไรขึ้น

เนื้อเรื่องของเกมจะดำเนินไปกับตัวเอกแมทธิว ที่เดินทางรวบรวมผู้คนที่กระจัดกระจายหลังซีตี้ล่มสลายด้วยกันกับตัวละครปริศนา เอ ในระหว่างทางได้เจอกับ นิโคล ที่กำลังสู้รบกับคากิโรอิ(หรือชื่อภาษาอังกฤษว่า Glimmer) และเข้าไปห้ามทัพ และเข้าร่วมเดินทางด้วยในเวลาต่อมา

แฟนๆ Xenoblade จะไม่ผิดหวังในเนื้อเรื่องแน่นอน เพราะอัดแน่นไปด้วยการอ้างอิงจากเกมก่อนหน้าทั้งสองเกม บทสนทนา รวมไปทั้งเนื้อเรื่องในภาพรวม ที่ท้ายสุดแล้วก็เป็นบทสรุปและปูทางไปสู่บทใหม่ได้ (ฟังวิทยุให้ดี) แฟน Xeno จะมีเรื่องถกเถียงไปอีกนานจนกว่าเกมใหม่จะออก

### เกมเพลย์

#### ระบบต่อสู้

มีความง่ายกว่าตัวเกมหลัก และมีการปรับให้เข้ากับ DLC โดยอุโรโบรอสเปลี่ยนเป็น union ที่เป็นท่าประสานระหว่างสองตัวละครแทนโดยเราเลือกจับคู่ตัวละครได้อิสระ

#### คอมโบ

นอกจากนี้ระบบคอมโบก็ทำให้ง่านขึ้นจากการตัดสถานะ Daze ออกไป ทำให้คอมโบจะเริ่มจาก Break > Topple > Launch แล้วจึงเลือกสุดท้ายว่าจะใช้ Smash หรือ Burst

การตัดออกนี้ทำให้เวลาต่อคอมโบไม่ลำบากมาก และสร้างความสะใจต่อการเล่นมากขึ้นด้วย ไม่ต้องกลัว AI โง่ต่อไม่ถูกสาย

#### ระบบเก็บสะสม

ส่วนนี้มีการปรับปรุงให้น่าเก็บครบมากขึ้น โดยเปลี่ยนไปเป็นใช้การเก็บซ้ำๆ เพื่อลงทะเบียนแทน ส่วนพวกมอนสเตอร์ก็เป็นลักษณะเดียวกันคือต้องจัดการมอนสเตอร์ตัวนั้นๆ ซ้ำๆ ตามแต่จำนวนครั้งที่ดกำหนด

โดยรางวัลจากการเก็บสะสมจะเป็นแต้มใช้ในการอัพเกรดสกิล การเปลี่ยนแปลงนี้ทำให้ผุ้เล่นสนใจฟีเจอร์นี้มากขึ้น ไม่ใช่เป็นแค่สิ่งที่มีอยู่เฉยๆ อีกต่อไป

#### สกิล

ส่วนนี้จะต่างจากภาคหลักมาก จะเป้นสกิลบอร์ดสามระดับที่ปลดล็อกแต่ละระดับจะใช้ตั๋วอัพเกรด ซึ่งตั๋วนั้นจะกระจายอยู่ทั้วเกม หลังจากปลดล็อกได้แล้วก็จะต้องเรียนโดยใช้เกมจากการใช้ระบบเก็บสะสม ซึ่งจะใช่ร่วมกันทั้งปาร์ตี้

### เพลงประกอบ

เพลงไม่มีข้อจำกัดจากธีมของภาคหลักที่เน้นการใช้เครื่องเป่า แต่จะเน้นไปทางการแสดงออกถึงเกมภาคก่อนๆ สำหรับคนที่ชอบเพลงดังๆ กระหึ่มๆ ไม่มีผิดหวัง กีร์ต้าไฟฟ้ามาเต็ม

---

Xenoblade Chronicles 3 - Future Redeemed สำหรับแฟนๆ แล้วจะได้รับการเติมเต็มสำหรับเหตุการณ์ในซีรีส์ไม่มีก็น้อย สำหรับคนที่ไม่ใช่แฟนให้วางไว้ก่อน แล้วไปเล่นภาคก่อนๆ ไม่งั้นไม่รู้เรื่องแน่นอนเพราะผูกกันแน่นมาก ไม่เหมือนตัวเกมหลักที่สามารถเล่นได้แม้ไม่เคนเล่นภาคก่อน